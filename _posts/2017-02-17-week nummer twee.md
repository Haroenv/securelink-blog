---
layout: post
title:  "Week nummer twee!"
date:   2017-02-17 08:20:33 +0100
categories: jekyll update
---
En hier zijn we weer! De week begon met een vergadering met de interne IT-leider. Door hem heb ik mijn boot kunnen bijsturen naar een betere/haalbare/’veilige’ koers. Mijn **aanpak** is hierdoor specifieker en gedetailleerder geworden. Wat prima uitkomt voor mijn **actieplan** dat opgesteld moet worden. 
Heel de week ben ik druk bezig geweest met de nodige **documentatie** op te zoeken en al een flink deel van de **voorstudie** is afgewerkt. Mijn voorstudie zit zeker al in de helft, als het niet meer is. Volgende week is mijn mentor van Securelink, Peter Mesker terug in het land. Dan kan ik hem ook updaten over mijn actieplan en wat ik deze week gedaan heb. Zodat hij, om in het verhaal van de boot te blijven, ervoor kan zorgen dat ik op koers blijf. Hij kan als het kompas beschouwt worden in dit hele verhaal. 
Om dieper in te gaan op de reeds afgewerkte topics van de voorstudie, zijn volgende topics al besproken: e-mail architectuur, SPF, DKIM, DMARC, dreigingen en gedragingen m.b.t. e-mail security en een klein deel van on-premise vs cloud.
Vooral het laatste topic is moeilijk te behandelen. Voor bijvoorbeeld een vergelijking van de prijs heb je heel wat bedrijfsinformatie nodig om een degelijke vergelijking te maken.